Cl. XV11. Diadelphia. 305

Hab. in arenosis ad fl. Irtysch (M). Fl. April. Maj. ufir).
Caules numerosi, prostrati, apice subadscendentes,
modo bipollicares, modo subpedales, inferne lignosi, superne
sericei. Folia plerumque trijuga cum impari, rarius 4-
vel 5-juga, petiolata. Foliola opposita, oblongo-linearia,
acutiuscula, utrinque pilis adpressis rigidis uti tota planta
obtecta, supra vix viridula, subtus albida, 4-6 lineas longa,
vix lineam lata. Stipulae ovato—lanceolatae‚ acuminatae,
intus glabrae, extus pilis longis maxima ex parte nigris sa-
tis dense obsitae, liberae. Pedunculi ex omnibus fere
foliorum axillis, elongati, folium duplo triplove immo qua-
druplo superantes, adscendentes, sericei. Flores 6-12‚
pedicello brevi insidentes, bracteis suffulti, florendi tempore
in capitulum congesti, demum remotiores, ita ut inflores-
centia fructifera racemum referat. Bra cteae lanceolatae,
pedicellum parum superantes, albo-nigroque pilosae. Ca-
lyx cylindraceus, albo-villosus et insuper pilis nonnullis
nigris obsitus, quinquedentatus: dentibus lanceolati53 infe-
rioribus longioribus, rectis3 superioribus sursum curvatis3
incisura suprema profundiori et latiori. Vexillum obova-
tum, alis parum longius. Legumen pollicem nonnihil
superans, compressum, plerumque rectum, erecto-patens,
rarius parum curvatum, subdeflexum, pilis longis albis ni-
grisque arcte adpressis dense obtectum, stylo persistente
longo varie flexo coronatum, biloculare: loculis polyspermis.
Pili in omnibus plantae partibus, praeter stipulas, brac-
teas, pedicellos et calyces, arctissime et medio affixi sunt.
A subsequente, cui maxime affinis, differre videtur ra-
dice multicauli, caule basi fruticoso prostrato nec erecto vel
adscendente, foliolis paucioribus angustioribus acutis nec ob-
tusis vel mucronatis, leguminibus ratione calycis longiori-
bus compressi5‚ nec triquetris, superficie denique magis se-

ricea et habitu alieno.

20

Flora altaica. 111.

